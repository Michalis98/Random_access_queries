# Random_access_queries

Η άσκηση έχει σκοπό της εξοικείωση με δομές κατακερματισμού και να αποδείξει ότι οι
δυναμικές δομές κατακερματισμού έχουν καλύτερη απόδοση σε σύγκριση με στατικές
δομές και με δένδρα έρευνας, για αναζητήσεις τυχαίας τιμής στην κεντρική μνήμη. Για
κάθε δομή δεδομένων της άσκησης, κατασκευάστε τις μεθόδους εισαγωγής και
αναζήτησης στοιχείων (κλειδιών). Τα κλειδιά είναι ακέραιοι αριθμοί. Βρείτε τις
παρακάτω μεθόδους στο internet ή αν θέλετε κατασκευάστε τις δικές σας μεθόδους.

• Δυαδικό Δένδρο Έρευνας (όχι απαραίτητα ΑVL). (10 μονάδες).

• Κατακερματισμός χωριστών αλυσίδων (separate chaining): Ο πίνακας
κατακερματισμού έχει μέγεθος 1000 και η συνάρτηση κατακερματισμού είναι η
h(key)=key%1000. Τα στοιχεία που απεικονίζονται στην ίδια θέση του πίνακα
μπαίνουν σε λίστα (10 μονάδες).

• Γραμμικός Κατακερματισμός (linear hashing) με κριτήριο διάσπασης u>80%: Ο
πίνακας κατακερματισμού αρχικά έχει μέγεθος 100 θέσεων και η κάθε θέση έχει
χωρητικότητα 5 κλειδιά (μη ταξινομημένα). Η αρχική συνάρτηση κατακερματισμού
είναι h(key)=key%100. Διάσπαση σελίδων γίνεται όταν ο συντελεστής πληρότητας
u ξεπεράσει το 80% (u>80%). (10 μονάδες).

• Γραμμικός Κατακερματισμός (linear hashing) (20 μονάδες) με κριτήριο
διάσπασης u>80% ή το μήκος μίας αλυσίδας σελίδων υπερχείλισης είναι
μεγαλύτερο από 2: ισχύει ότι και στην προηγούμενη περίπτωση αλλά διάσπαση
συμβαίνει όταν u>80% ή μία (οποιαδήποτε) αλυσίδα σελίδων υπερχείλισης γίνει
μεγαλύτερη από 2 (χωρίς να συμπεριλαμβάνεται ή κύρια σελίδα). (20 μονάδες).

• Δένδρο πολλαπλών δρόμων (multi-way search tree) τάξης 100. (20 μονάδες).
Εκτίμηση – Σύγκριση Απόδοσης (10 μονάδες)
Εισάγετε σε κάθε μια από τις παραπάνω δομές δεδομένων Ν μοναδικά κλειδιά με
τυχαίες τιμές στο διάστημα τιμών 1..107

. Κατασκευάστε κάθε δομή δεδομένων για Ν =
1.000, 10.000, 30.000, 50.000, 70.000, 100.000.
Μετρήστε το μέσο όρο του αριθμού συγκρίσεων με κλειδιά που εκτελούνται σε κάθε
περίπτωση αναζήτησης (στο ίδιο διάστημα τιμών). Θα μετρήσετε συγκρίσεις ανάμεσα
στο κλειδί αναζήτησης με κλειδιά που βρίσκονται ήδη στην δομή δεδομένων.
Υπολογίστε τον μέσο όρο συγκρίσεων πάνω σε 30 αναζητήσεις κλειδιών. Η τακτική
είναι να κατασκευάζετε το κάθε δομή σταδιακά για κάθε Μ και να κάνετε τις
αναζητήσεις που ζητούνται πριν επεκτείνετε τη δομή με περισσότερα στοιχεία.
Κατασκευάστε το διάγραμμα που δείχνει πώς μεταβάλλεται ο αριθμός συγκρίσεων που
απαιτούνται για την εύρεση ενός στοιχείου ως συνάρτηση του Μ για κάθε μια από τις
παραπάνω δομές δεδομένων αναζήτησης. Δηλαδή ο Υ άξονας μετράει τον μέσο αριθμό
των συγκρίσεων ανά τιμή κλειδιού αναζήτησης και ο Χ άξονας δείχνει τον αριθμό
δεδομένων Μ. Μπορείτε να χρησιμοποιήσετε κάποια εφαρμογή «gnuplot», «winplot» ή
excel κλπ. για να φτιάξετε τα διαγράμματα.

Συνοπτικά: Κατασκευάστε ένα διάγραμμα με άξονες X, Y και σε αυτό το διάγραμμα θα
παρατηρήσετε την εξάρτηση του μέσου όρου συγκρίσεων (σε 30 τυχαία κλειδιά) ως
συνάρτηση του αριθμού στοιχείων για τιμές Μ = 1.000, 10.000, 30.000, 50.000, 70.000,
100.000. Θα κατασκευάσετε 4 γραφικές παραστάσεις για
1) Δυαδικό Δένδρο Έρευνας.
2) Μέθοδος Χωριστών Αλυσίδων.
3) Γραμμικός Κατακερματισμός (u>80%).
4) Γραμμικός Κατακερματισμός (u>80% ή μήκος αλυσίδας > 2).
5) Δένδρο πολλαπλών δρόμων τάξης 100. 
